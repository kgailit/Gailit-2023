Vaal galerii kevadoksjoni juhatab sisse Oskar Hoffmanni 1892. aastal valminud õlimaal "Viljalõikus". See väljendusrikas teos võiks olla elamuse jätkuks õige paljudele kunstihuvilistele, kel silmamälus veel tulivärske "Tõe ja õiguse" mõjusad filmivaated. Kuigi Hoffmann ei kujuta siin viljavõttu vargamäeliku rassimisena – sellist meeleolu hoiab eemal juba valgusrikas, kohati päikeseline koloriit –, väldib kunstnik ka olustiku liigset poetiseerimist.
Näituse avamine 7. märtsil kell 17. Näitus jääb avatuks 6. aprillini. 28. märts kell 17 algab Tallinna NELJAPÄEV ning seekordne TMW Art's ALGAB Vaal galeriist! Galeriituuril toimub kohtumine kunstnikuga ja esitletakse dünaamilist installatsiooni "Talking Heads".
Tohutu kiirusega linnastumine on tinginud eluslooduse taandumise. Maastik, mis peaks korvama ja asendama elusloodust, on selle halenaljakas vari. Inimese sekkumise tagajärjel muutuvad iseenesestmõistetavad elemendid absurdiks. Nagu on muutunud meelelahutuseks vangistus-, sõja- ja mõrvamängud, nii pakub kunstnik kogemusruumi elamust tehislikus looduskeskkonnas. Tegeledes ruumi ja keskkonnaga, muudab kunstnik näitusepinna tajude ja meelte mänguks.
Näituse avamine 31. jaanuaril kell 17. Näitus jääb avatuks 2. märtsini.
Avamisel kontsert ja kõned!
Keda saab üks naine usaldada, kui mitte iseennast?! Kas see peabki nii olema? Aga kuidas tegelikult on? Kes keda kardab ja kes valvab meie hirme ja rõõme? Mida väljendab apaatia? Terje Ojaveri kujutatud hirmude suured silmad ajavad naerma või tekitavad heldimust, sest me ju teame küll, kes see vana tont on.
