Kontrastiderohke kujundus
Ebaselged kujutised osutuvad välitingimustes probleemseteks. Välimeedia paikneb elavas keskkonnas, mille ümber on pea kõik aktiivses liikumises. Seetõttu veendu, et kujutis on selgepiiriline ja kontrastne. Lihtsaim viis selle saavutamiseks on paigutada väljalõigatud kujundeid kontrastsele taustale. Püüa kujutise suurust vähendada. Seejärel palu paaril kõrvalisel isikul sellest mööda jalutada. Kui nad seda märkavad, oled õigel teel.
Teiseks probleemiks on värvipimedus, mida esineb tihemini, kui sa arvata oskad. Seetõttu püüa vältida punase, rohelise ja sinise värvi kombineerimist teksti- ja taustavärvidena. Lühidalt öeldes parandavad selgete kontrastidega kujutised vaatlustulemusi.
