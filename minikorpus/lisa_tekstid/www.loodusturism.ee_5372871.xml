Matkaprogramm:
Matka alustame Mõisalahest kell 12
Kui esimesed jää paksuse demod ja uisuliud on Mõisalahes tehtud, liigume edasi ümber Pühajärve kulgevale jäämatkale.
Mõnede järgnevate kogunemispauside ja juttude saatel uisutame ja tõukekelgutame edasi järve vastaskaldas asuvasse lõkkekohta, kus peame soovi korral kerge pikniku kaasa võetud isikliku moonaga.
Jäämatk kestab kuni kaks tundi. Selle aja jooksul läbime järvejääl radasid kuni 10km ulatuses.
Tõukekelgumatk on jõukohane kõigile ning ei nõua osalejalt füüsilist ettevalmistust ega varasemat tõukekelguga sõitmise kogemust.
Kogunemise järgselt ja jooksvalt instrueerime uisutajaid ja tõukekelgutajaid turvaliselt sõitma, pidurdama, pöörama ja ohukorral käituma.
