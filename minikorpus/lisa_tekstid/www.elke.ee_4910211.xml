Rehvimärgistus
Kui otsite hooajaks uusi rehve, tasub endale selgeks teha kolm peamist kvaliteedinäitajat, mida on selgitatud Euroopa rehvimärgistuse piktogrammidel. Need väikesed joonised peavad ka uute rehvide müügikohas rehvidega alati kaasas olema.
7 klassi: A (enim säästlik) - G (vähim säästlik)
Üheks mootorsõiduki kütusesäästlikkust enim mõjutavaks teguriks on rehvi veeretakistus. Mida suurem on rehvi deformatsioon, seda rohkem kütust auto tarbib. Teisisõnu, väiksem veeretakistus tähendab väiksemat kütusekulu ning seeläbi soodsamat hinda juhile ja väiksemaid õhku paisatavaid emissioone, sh CO2.
Mõju erineb sõltuvalt sõidukist ja sõidutingimustest. Sellegipoolest võib erinevus G- ja A-klassi rehvide vahel vähendada kütusekulu isegi kuni 7,5% ning veokite puhul veelgi rohkem.
Liiklusmüra on oluline keskkonnaprobleem. Välise veeremismüra tasemed on jagatud kolme kategooriasse ning seda mõõdetakse detsibellides (dB). Mürapiktogramm näitab kategooriaid, piktogrammi kõrval olev must nool tähistab müra taset absoluutväärtusena.
