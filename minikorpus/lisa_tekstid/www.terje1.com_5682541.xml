Juuli viies nädal
No nii juuli viimane ja augusti esimene nädal siis: kahju kohe, sest suvi kaob nii ruttu. Ilmad olid ka sel nädalal super mõnusad; sooja 25 ja rohkem kraadi, ööd mõnusad soojad 23 kraadi isegi öösel, lihtsalt super mõnus:). Tõeline suvi!!!
See nädal oli huvitavam, kui eelmine, sest kõigepealt käis Roman laagris oma CAP grupiga. Kaks ööd ja päeva elasid nad metsas, magasid telkides ja tegid omale lõkkel süüa. Romanile päris meeldis isegi:), kuigi oli mega palav ja sääski oli ka meeletult (kui ta CAP-iga kuskil käib, siis nad peavad koguaeg vormi kandma: pikad püksid, pikkade varrukatega jakk ja saapad - päris julm selliste ilmadega). Seekordse laagri eesmärgiks oli õpetada metsast kadunud inimese otsimist ja mingi signaali leidmist. Päris vajalik oskus ja päris huvitav oli ka kuulata, kuidas see käib. Veel harjutasid nad seal, kuidas kannatanut kanderaamil transportida, no Roman saab igal juhul päris targaks siin:).
Nädalavahetusel saime ennast lõbustada sünnipäevadel käimisega: laupäeval käisime Olegi sünnipäeval Saint Paulis (see peaks olema Minnesota pealinn, kui ma ei eksi) vene restoranis Moscow On The Hill. See oli nii mõnus üle poole aasta sain lõpuks nn. normaalsesse restorani - kus laud on eelkaetud, juuakse pokaalidest ja söömisel kasutatakse nuga:). Ma tean, et see kõlab nagu ma oleksin mingi ära hellitatud tibi, aga ausalt öeldes tundsin ma sellisest atmosfäärist väga puudust. Ameerikalikud restoranid ei ole minu mõstes üldse restoranid - nad on sellised lihtsad, ei mingit peenutsemist, pigem nagu kiirtoidukohad. Aga vene restoran - see on midagi euroopalikku, aga veel parem:). Lisaks ilusale interjöörile oli seal ka elav muusika - üks onu käis laudade vahel ringi ja mängis akordioni - ja normaalne toit - heeringas, pelmeenid, snitsel, sashlõkk, stroganov jne. Selline, millega meie ikka harjunud oleme:). Igal juhul ülimõnus oli vahelduseks sellises keskkonnas viibida ja jälle uute inimestega tutvuda:). Anita oli ka meiega kaasas ja tema märkas kohe erinevust Eestis restoranis olles ja siin restoranis olles - siin meie seltskonna moodustasid vene rahvuse esindajad ja nad rääkisid nii jube kõvasti, et vaesed teised seal restos:) - Eestis restos käies ma ei ole sellist lärmamist küll kuulnud - pean siiski märkima, et ega tegelikult rahvus vist ei loe, lihtsalt sattusid sellised kõvahäälsed inimesed kokku:). Aga super õhtu oli, pärast koju sõites eksisime natuke selles suures linnas ära ka, aga oligi hea sai linna uudistada rohkem, no on ikka vägev küll suurlinnas, eriti pilvelõhkujad:).
Pühapäeva õhtul käisime Oksana sünnipäeval tema kodus Browntownis -see on Hutchist 30 min. sõitu - see on maakoht, kus sa ühtegi naabrit ei näe, Oksana pere peab lehmi ja kanu :). Tema juures olles tundsin end nii koduselt - olen ju ka maal kasvanud ja meiegi pere pidas loomi. Ja Oksana kodu meenutas niiväga eesti kodusid - just kardinad olid sellised nagu meil (õhuke kardin ja külgkardinad). Ameeriklastel ei ole selliseid kardinaid nagu meil - ma ei oskagi seda seletada, neil on ka kardinad, aga teistsugused. Selliseid kardinaid nagu eestis siin igatahes pole - Oksana tõi enda omad ka Ukrainast ( ta on ukrainlanna):). Ühesõnaga seal oli väga kodune: lisaks loomadele on neil ka köögiviljaaed, nad kasvatavad kabatsokke ja kõrvitsaid. Vot sellistest asjadest satun mina vaimustusse siin - kardinad, loomad, kõrvitsad ja muidugi orhideed, mis tal ka on (mul ka ju Eestis on orhideed). Oksana juures veetsime ülitoreda õhtu, super seltskond, hubane kodu, hea toit ja mis kõige tähtsam - kõik lapsed mängisid seal omavahel mitte ei istunud kuskil nutiseadmes. Vanuses 16 - 6 kõik mängisid - see oli lihtsalt võrratu. Aitäh Oksana selle imetoreda õhtu eest:).
Panen nüüd siia pilte mida huvitavat ma sel nädalal jälle avastasin siin maal:)
Nii antaksegi siin asju ära: veetakse aga tänava äärde silt FREE peale ja võtke aga:)
Liitusin väljakutsega Jooks on lahe - iga päev pead jooksma või kõndima 5 km - oma ringi tehes avastasin, et sügis hakkab vist piiluma - õudne kohe;(
Pauli linna mänguväljakult leidsin sellise toreda kutse - kuidas tutvuda oma naabritega, täitsa lahe ju:)
Kui mägi on sinine on õlu külm, kui mägi läheb valgeks on õlu soe - welcome to America - muidu sa ju ei tea :))
Öösel Vikuga läbi linna koju jalutades leidsime sellise kapi ühe kiriku kõrvalt - lihtsalt uskumatu, kui heatahtlikud on ameeriklased - tahaks, et Eestis oleks ka nii.
Sellised ägedad kanad Oksanal :)
Juuli neljas nädal
See nädal me midagi erilist ette ei võtnud. Käisin tööl a jaa Viktor alustas oma uues ametis - ta on nüüd kaablikutt:) s.t paigaldab sat tv-d kodudesse. See töö talle vähemalt praegu meeldib - on huvitav, sest igapäev kohtub uute inimestega ja peab palju suhtlema. Igatahes inglise keelt saab ta nüüd kohe palju harjutada:). Lisaks tehnilisele tööle peab ta ka müügitööd tegema ja otse öeldes inimestele kraami pähe määrima - see on kohe midagi päris uut, mida ta varem pole pidanud tegema:)
Ilmad on siin ikka mõnusalt soojad - kuskil 25 kraadi ringis koguaeg. Paaril päeval sadas isegi vihma - nii mõnus (naljakas, et tunnen vihmast nii ruurt rõõmu). Reedeks lubas hästi kuuma ilma ja siis otsustasin, et lähen juba kella 7-ks tööle, et siis pole nii palav marju korjata, aga võta näpust - just reede hommikul hakkas sadama:). Seega ei jäänud mul muud üle, kui omale kummikud osta (oi kuidas ma ei tahnud nende peale raha kulutada) ja alles 9-ks tööle minna:).
Roman käis teisipäeval jälle capis - seekord õppisid nad esmaabi andmist - taaskord väga kasulik oskus. Muidu chillisid lapsed kogu nädala kodus. Anitaga võtsime ette jällegi shoppamise - ostsin talle riideid kooli jaoks. Temaga on väga lahe shopata, sest ta on ehtne väike naine: tahab kõike proovida ja valida ja vaatab hoolega, mis kokku sobib ja mis mitte ja teab suht täpselt, mida ta tahab ja mis talle ei meeldi - super kaaslane shoppamiseks ( muidugi ainult siis, kui talle ostetakse:)).
Üritasin paaril päeval päevitada ka - see paras piinamine siin, sest päikese käes üle 30 kraadi, aga no vaja ju hirmsasti pruuniks saada eksole (ma arvan, et see mingi minu pere kiiks, et kui päike paistab peab raudselt õues olema ja kärssama), Igatahes 30 minti pidasin vastu ja siis põgenesin tuppa :)
Laupäeval käisime perega ühel craduation partyl (keskkooli lõpetamise puhul korraldatud peol). Natuke veider on teiste inimeste suguvõsa üritustel käija, aga mis sa hädaga teed:). Neist on muidugi ülikena meid igale poole oma üritustele kutsuda - räägin siin muidugi Maxi sugulastest ikka. Huvitav on näha, et pered on ikka igalpool ühtemoodi - tullakse kokku, süüakse, aetakse juttu, tehakse nn. kohustuslikud fotojäädvustused ja minnakse jälle oma toimetuste juurde. Nii armas ja tegelikult ka ülioluline, et on õnneks positiivseid sündmusi, mis ikka sugulased kokku toob.
Täna on pühapäev, vihma sajab ja nii mõnus on lihtsalt kodus olla: saan kiirustamata blogi kirjutada, filme vahtida, midagi head süüa teha ja lihtsalt olla, mõnussss:)
Seekord oli minu tööks viinamarjaistanduses vääte kinni siduda ja veidi umbrohtu kitkuda:)
Selline nunnu kiisu elab seal farmis, kus töötan. Siin näeb nii harva kasse, et see on kohe miskit erilist, kui saab mõnda paitada:)
Sinna sisse tuleb tublile koolilõpetajale raha panna, et tema vaev saaks ikka tasutud:)
Shoppamise tulem - valmistume kooliks!
Juuli kolmas nädal
Tere jälle! Nagu eelmises postituses kirjutasin, et ootan tööleminemist, siis seda ma see nädal tegingi - käisin tööl marju korjamas. See nädal oli siin mega kuum - üle 30 kraadi sooja koguaeg, vahepeal oli päikese käes isegi üle 40 kraadi - see oli ikka päris karm, ega õues ei tahtnudki olla:). Tööl on endiselt tore ainuke vastik asi on sääsed. Neid on siin meeletult ja eriti seal marjapõõsaste juures. Seega olen korralikult ära söödud ja see pole mitte meeldiv, aga elan üle:)
Sel nädalal juhtus midagi tõeliselt uskumatut - ma kohtasin siin eestlast!!!! Ühel päeval helises meil uksekell, mul oli parajasti pooleli videovestlus Kadiga (ma mõtlesin, et postiljon tuli ja tõi mingi paki, siis nad tavaliselt lasevad kella), ma läksin uksele ja seal oli üks blond tüdruk, kes kuulis, et ma räägin eesti keeles ja ta küsis kohe, kas ma räägin eesti keeles ja et tema on ka Eestist ja tema nimi on Triin:) Ou my good - oli see vast üllatus, ma polnud 5,5 kuud ühtegi eestlast siin näinud ja nüüd on üks lausa mu ukse taga:). Milline rõõm oli oma liigikaaslast näha te ei kujuta ettegi. Kutsusin ta kohe tuppa ja me lihtsalt rääkisime 2 tundi juttu. Triin on pärit Viljandist ja teeb siin tööd -müüb raamatuid:). Muidugi ma teadsin, et eestlastest raamatumüüjad Ameerikas leiba teenivad, aga ma poleks eales arvanud, et kohtan mõnda. Igatahes oli see nii tore ja üllatav kohtumine ja nii mõnus oli kellegagi rääkida sellest, mida me arvame sellest maast ja inimestest kus praegu elame ja mida erilist siin kogenud oleme. Raamatumüüja töö siin on suht raske - 12 tunnised tööpäevad ja ainult pühap. on vaba, aga ju siis tasub see rahaliselt ja kogemuse saamise mõttes ära.
Romanil oli ka see nädal veidi huvitavam. Reedel sai ta käia Duluthis, seal toimus nädalavahetusel airshow ( pidime ka algul sinna minema, aga otsustasime siiski mitte minna) ja selle raames said nad (oma CAP grupiga) lähedalt näha Blue Angelseid, mis on modifitseeritud hävitajad ja vestelda pilootidega. Jällegi päris äge kogemus või mis?
Pühapäeval saime ka lõpuks elu nautida:). Sõtsime kodust 1,5 tundi Elk River nimelisse linna ja kohtusime seal veel ühe Maxi onu Vitaliga, kes viis meid mootorpaadiga sõitma. Siiani olin näinud siin ringi sõites hästi palju autosid, mis vedasid paate ja koduhoovides on ka paljudel paadid. Ma polnud siiani nendest eriti midagi arvanud, minu arust suht mõtetu paadiga kuskil sõitmas käia. Nüüd mu arvamus igatahes muutus 180 kaadi. See on lihtsalt super mõnus mootorpaadiga järvel ringi sõita, tõeline nauding ja puhkus. Muidugi saime proovida ka paadi järel mingi kummist diivaniga sõita, see oli niiii äge ja muidugi lastele meeldis see hullult:). Seega nüüd saan täiega hästi aru neist inimestest, kes omale paadi muretsevad - see on tõesti väga mõnus, kui saad sellega mõnusa sooja ilmaga ringi sõita - täielik luksus:). Lisaks meeldib see lastele väga nii, et kvaliteetaeg perega veedetud nagu naksti ja kõik on ülirahul:).
Seega kokkuvõtteks võin öelda, et jah siin peab kõvasti töötama, et normilt elada, aga siin saab selle suure töötamise eest endale ka üht-teist lubada. Eestis peab ka normilt elamiseks palju töötama, aga sa ei saa seal endale naljalt mingit erilist meelelahutust lubada. Kui ma tahaksin Eestis perega minna sellise paadiga sõitma, siis maksaksin selle eest mingi paarsada eurot. Ja kui tahaksin Eestis sellist paati omada, siis tuleks teha load ja kindlasti mingi ülevaatus jne. rääkimata sellest, mis veel kütus maksab - ühesõnaga suht võimatu sellist lõbu omale Eestis lubada. Aga siin on see võimalik.
Raamatumüüja Triin - nii tore oli sinuga siin kohtuda:)
Tööd saab teha ainult sellises varustuses - siin on jubedad sääsed:(
Anita hakkas siin sushit armastama:)
Alustasime shoppamisega - siin on nii odav, need kokku maksid 38.- dollarit:)
Paadiga järvel mmmõnus:)
Naudime:)
Viku naudib ka:)
Juuli teine nädal
See nädal algas meil raskelt, sest esmaspäeval saatsime Kerttu lennukile ;(. Paar, kolm päeva oli mul ikka väga raske sellest üle saada, et Kerttut enam siin ei ole, lausa nutsin isegi. Seejärel tuli mul kohutav musta leiva igatsus, jah tõesti, esimest korda tundsin lausa füüsiliselt vajadust süüa musta leiba. Sellega koos tuli jällegi ka koduigatsus, mis muidu enam ammu ei kimbutanud (no vähemalt mitte nii tugevalt). Vot sellised võõrutusnähud ilmnesid siis mul peale kalli inimese külaskäiku. Väga huvitav kogemus jällegi:)
Lahkumineku valu aitas leevendada arvake ära mis? loomulikult - TÖÖ :)
Jah, ma läksin tööle. Küll poole kohaga, aga ikkagi. Ütlen ausalt, et see kodus istumine on täiesti nüri tegevus. Igal juhul sain taas kinnitust, et mina pole kodusistumiseks loodud, sest see on nii jubeee igav. Julgen väita, et kodus istumisega inimene lihtsalt mandub. Kõik tublid koduperenaised ärge nüüd vihastage, kindlasti on inimesed väga erinevad ja osadele sobibki selline elukorraldus super hästi, aga igatahes mitte mulle:)
Kus ma siis töötan? Siit linnast paar kilomeetrit eemal ökotalus:). Ma käin seal 4 tundi päevas tegemas, mida parajasti vaja. Minu "karjäär" on praeguseks kestnud 4 päeva ja olen selle üle mega uhke:). See talu tegeleb marjade, puuviljade ja köögiviljade kasvatamisega. Siiani on minu tööks olnud marjade korjamine ja pakkimine ja spargelkapsa rohimine. Tõeliselt nauditav on sellist tööd teha, midagi ise mõtlema ei pea, ainult täida käsku - lihtsalt super. Kahel päeval käisid mu lapsed ka seal abiks ja Roman teenis oma esimese palga siin, vägev:).
Pool töölkäimise mõnust on muidugi see, et saab kohtuda uute inimestega ja inglise keeles suhelda. Farmi perenaine on seal väga värske - ta ostis selle farmi alles sel kevadel ja see on temale esmakordne kogemus pidada farmi. Perenaise nimi on Jen ja ta on tegelikult San Franciscos ühes ülikoolis õppejõud. See on päris huvitav, kuidas siin inimesed muudavad oma elu, asuvad tegutsema hoopis teises valdkonnas ja hoopis teises osariigis jne. Väga julged igaljuhul. See näide pole mitte esimene mida ma siin elades olen kuulnud.
Igatahes nagu ma juba varemgi olen kirjutanud, et tohutult huvitav on haritud inimestega suhelda nii ka seekord. Umbrohtu välja kiskudes oli meil Jeniga päris huvitav vestlus, mille käigus ta avaldas arvamust, et tema meelest käib Ameerika täiega põhja. Põhjustena tõi ta välja nende viletsa haridussüsteemi ( puudub riiklik rahastus ja riiklik õppekava) ja eriti praeguse immigratsiooni poliitika ja loomulikult kehva tervishoiusüsteemi. See oli ausalt öelda üsna jahmatav avaldus ühe ameeriklase suust :). Ma ei hakkagi salgama, et mul oli hea meel, et Roman ka seda vestlust kuulis:). Muuseas on Jenil päris head teadmised Ida-Euroopast, ta on külastanud mitut Ida-Euroopa riiki küll mitte Balti riike. Veel hämmastas mind see, et ta teadis, et meil oli just laulupidu ja, et tema sõbrad sel aastal viibisid ka laulupeol. No lihtsalt uskumatu, kuidas elu viib meid inimestega kokku:).
Ma ei mäleta kas olen seda varem maininud või mitte, aga siin olles ükskõik missuguseid ankeete, taotlusi, avaldusi täites tuleb alati märkida ära oma rass. Eesti kontekstis muidugi täiesti veider, aga mitte siin. See tuli mul nüüd meelde seepärast, et Jeni jutust jäi mul mulje, et siin siiani siiski diskrimineeritakse mustanahalisi.
Ühesõnaga: nädala lõpuks läks meeleolu palju paremaks ja ootan juba huviga esmaspäeva, et saaks jälle tööle minna:)
Minu töö - marjade pakkimine. Üks karp neid jubedalt hapusid tikreid maksab 7.- dollarit:)
See peenikeste lehtedega taim on spargelkapsas. See siin on esimese aasta taim, saaki saab alles kolmandal aastal.
Juuli esimene nädal
No nii, mida siis seekord kirjutada ? See oli viimane nädal mil Kerttu meil külas oli ja muidugi tahtsime talle võimalikult palju näidata. Aga algsed plaanid siiski ei õnnestunud:(. tahtsime sõita Dakotasse, aga kahjuks ei jätkunud piisavalt raha, et seda praegu ette võtta. Nii, et see reis jäi ära.
Esmaspäeval saabusime tagasi Duluthist ja nagu ikka peale trippimist olime päris väsinud. Viktor pidi teisipäeval juba tööle minema ja meie jäime koju reisiväsimusest puhkama:).
Kolmapäeval külastasime kohalikku farmers marketit. Müüjaid oli suht vähe, aga see eest ostjaid oli küll palju. Müüdi iseküpsetatud "leiba" no tegelikult meie mõistes ikka saia, köögivilju, maasikaid, veidi käsitööd, hoidiseid, liha. Mida aga ei müüdud oli piim ja piimasaadused. Me ostsime rohelist sibulat ja unistasime mustast leivast :). Hinnad olid muidugi kallimad, kui tavalises poes.
Kuna meil autot ei olnud läksime turule jalgsi (mis see eestlastele ikka ära ei ole me ju harjunud jala käima) sinna on meie kodust umbes 3 km. Paraku ei osanud me arvestada ilmaga - terve nädal oli siin keskmiselt 27 kraadi sooja, päikese käes muidugi veel rohkem. Seega kujunes turul ja antiigipoes käimine parajaks katsumuseks, kuumus teeb ikka oma töö, koju jõudes lõi jalgadest tuld välja ausalt:).
Igatahes järgmine päev olime targemad ja läksime hoopis veekeskusesse mõnulema:), selliste ilmadega on seal muidugi super olla:).
Reedel sai Kerttu lõpuks kauaoodatud kohta - Mall of Americasse - shoppamist terve päeva, mis sa hing veel oskad tahta:). Minul oli seal kaks suurt elamust - Sarah Jessica Parkeri kingapood (paari kingade eest tuli seal välja käia 400.- dollarit) ja jõuluehete pood. Kujutate ette - terve pood täis ainult jõuluehteid - lihtsalt lummav, sellist asja polnud ma veel varem näinud, see oli niiiii ilus:). Kerttu oleks seal mallis kindlasti kauem tahtnud olla, aga nüüd ongi veel üks põhjus tagasi tulla:).
Pühapäeval võtsime ette külastada Safari North Wildlife parki - see on midagi taolist nagu Eestis Elistvere park - elanikud on muidugi palju eksootilisemad:). Seal oli tõesti huvitav: sai näha selliseid loomi, keda ma varem kunagi pole näinud ja muidugi eriti äge oli see, et 5 dollari eest sai toita ja paitada kaelkirjakuid, see oli super :).
Koju sõites avastasime kõrvalteele pöörates väga ilusa, puutumata loodusega Mississipi jõe äärse kohakese, kus saime kuumuse eest veidi leevendust jalgupidi vees sulistades. Seal jõe ääres oli vana hüdroelektrijaam, mis nägi väga kodune välja - vana ja lagunenud - nagu meil Eestis igaltpoolt leida võib nõukaaegseid lagunenud tehasehooneid:).
4 juuli oli siin riigipüha - Independence Day - seda tähistati kodudes grillides ja tehes väikest ilutulestikku.
Üks mu lemmikuid MOA-s:)
Selliseid tegelasi sai sööta ja katsuda:)
Sellised pirakad capybarad olid seal, ma polnud enne selliseid näinud:)
