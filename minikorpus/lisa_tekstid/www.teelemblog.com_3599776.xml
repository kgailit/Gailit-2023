Ma ei ole mitu kuud siia midagi postitanud. Olen rohkem instagrami üle kolinud nagu enamus blogijaid aga vahel on ikka siin hea pikemalt jutustada. Ma hakkan siin kindlasti ka meie maja renoveermis postitusi tegema. Kogun veel natuke pilte, et oleks huvitavam :).
Täna tahtsin rääkida aga oma patsidest. Mul olid patsid peas 30päeva ja eile võtsin need ära. Ma olin rõõmus ja kurb samaaegselt seda tehes :D Väga palju küsiti mu käest küsimusi kui mul patsid olid, niiet ma räägingi teile nüüd plussidest ja miinustest mis patsidega kaasnevad.
Olen aastaid endale patse soovinud ja armas Triin tegigi need lõpuks mulle ära. Esmalt kartsin, et ma ei suuda 7h toolil istuda kui mulle patse tehakse aga see läks päris kiirelt ja kui patse teeb tore inimene kellega saab samalajal jutustada, siis ei olegi midagi hullu. Triin tegi need mulle mu enda kodus ka. Niiet ma vaatasin samalajal seriaale ja kõik oli mega chill.
Tegemine valus ei olnud, küll aga esimesed päevad peanahk veidike valutas. See on täiesti okei, patsid ju nii vastu nahka tehtud. Mõne päevaga oli juba kõik täiesti okei. Mis mulle aga ebamugavust tekitas oli patsidega magamine. Mind niiii häirisid need pikad fake juuksed mis mul koguaeg igalepoole ette jäid ja neid oli nii palju ka :D. Muidugi see kõik ju loogiline aga eks vinguma peab ka. Lahendasin selle probleemi aga sellega, et panin juuksed ümber pea patsikummidega kinni ja pähe rätiku. Nii oli nagu üks lisapadi ümber pea ja juuksed ei häirinud.
Teine asi mis häiris oli sügelus. Patsid sügelevad, sinna ei saa väga muud midagi teha kui pesed neid ilusti ja õlitad. Mina panin juuksejuurele kookosrasva ja see leevendas hästi. Mõnel tekivad ka peanahale vistrikud aga minul õnneks seda muret ei olnud. Mis aga oli hea, juukseid ei pidanud nii tihti pesema kui ma seda ilma patsideta tegin. Siis pesin juukseid üle päeva aga patse võis vabalt nädalas korra ja ei saanud midagi aru. Ma pesin küll tihedamini aga oleks võinud vabalt kauem lasta neil olla. Pesemine iseenesest käis nii, et panin pudeli sisse shampooni ja vett ning loksutasin vahuks. Seejärel valasin selle pähe ja hõõrusin seda vahtu patsides. Väga hästi sain nii need pestud. Muidugi kuivasid ka mega kaua, aga suvel õues olles oli mõnus. Kõige parem osa patside juures oli see, et mul oli koguaeg ilus soeng olemas. Sadas vihma või oli ilus ilm, juuksed koguaeg korras ja ei pea muretsema soengu tegemise pärast. Aa ja mis veel hirmutav oli, oli see kui palju juukseid patse ära võttes ära tuli. Mul tekkisid rastad juuste juurte kohale. Kõik need kuuga tekkinud vanad juuksed jne. Aga samas ei saaks aru, et mul neid reaalselt nüüd vähem oleks. Pigem on tervemad ja siledamad tänu kookosrasvale ja sellele, et ma juukseid ei sirgendanud/kuumutanud selle aja jooksul. Kokkuvõttes mulle meeldisid patsid ja panen kindlasti need mingiaeg uuesti :).
