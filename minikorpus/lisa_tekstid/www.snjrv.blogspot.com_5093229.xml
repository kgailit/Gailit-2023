16 detsember 2012
Idioote jagub
Eile oli õnneks üsna seo ilm juba. Talli jõudes saabus Marlon. Nii, ehk mäletate, et Marloni Ladyl tagajalg paiste läks ja mees ühel pühapäeval saabus valuvaigistiga. Ütles, et tuleb järgmised päevad ka koos rohuga ja siis süstivad hobust. Vot ei tulnud ta rohkem oma rohuga talli ja hobune jäi oma suure turses jalaga boksi seisma. Eile.. Saabus mees ratsutamiseks. Tal oli kaasas oma sadul ja seljas trenniriided ja teda üldse ei kottinud ka, kuidas ta hobuse jalg on... See oli veidi vähem turses, kuid silmale nähtavalt suur. Mees puhastas hobuse, pani sadula selga ja läks ratsutama. Tegi rohkem sammu, aga iga hetk väikese voldi peal suunamuutusi ja nagu ei oskaks otse ja suurt ringi hobusega sõita. Kui sõitis, siis läbi lompide ja mudase pinna.
Tagatipuks ütles Ciccio talle, et võib galoppi ka teha. See oli äärmiselt inetu vaatepilt, kuidas haigete tagajalgadega hobune ei jaksanud ennast lihtsalt galopis edasi tõugata ja põntsus koha peal... Mul pole enam ammu nii vastik olnud midagi vaadates...
Mina aga panin Arese valmis, Elli sõitis esimesena. Ares trikitas palju ja keeldus esimest korda hüppamast. Muide, avastasin, et Ares on paksuks läinud. Või noh, kas nüüd just paks, aga juurde on ta küll kõvasti võtnud. Aga tal on nüüd põhk boksis ja pikka aega sai jälle vihma tõttu boksis seistud. Ei imesta.
Igatahes trenni teises pooles läks läks selga Ciccio, kes hobuse hüppama sundis. Et siis nii-öelda hobust mitte tõrkuma õpetada, kuna Elliga see efekt tekib, siis kihutas ta ringi ja hakkas suvalisi takistusi platsil hüppama. A la, et hobusel peab koguaeg valmisolek olema hüppamiseks, mitte koguaeg üht ja sama takistust hüpatakse. Noh, lasi nii 135 cm-ni välja. Sel ajal olid platsi äärde ka Alessandra ja tema isa tekkinud. Vaatasid imestunult ikka, kui hea ja vapper ratsutaja see Ciccio on...
Kui Ares lõpetas, oli Marlon Ladyga juba pesus. Neil läks seal pesus nii paganama kaua aega, et see on midagi hullu. Ma saaks aru, kui hobune oleks ideaalselt puhas pärast. Igatahes, sel ajal, kui Marlon hobust pesi, jõudsid Angielo, Piero ja Luisa oma hobused valmis panna ja mina ja C panime boksis Luxi valmis. Siis viimaks sain Arest pesema. Marlon jättis Lady talli vahele ja Elli ütles talle, et ta hobuse pärast boksi paneks või siis enne ära ei läheks, kui ma lõpetanud olen. Ma ei saa ju üksi hobusest mööda, kui pesuboksist tulen. Aga Marlon ütles mulle ilusasti head õhtut ja persetas oma autosse kojusõiduks. Hobune talli vahel. Idioot! Lihtsalt mitte millestki ei saa aru! Ja hobuse jalad olid ikka korralikult porised!
Siis veel Angielo hüppas oma x-jalaga. Ma ei näinud õnneks. Elli pärast rääkis, et C pani takistust talle ja tegid miski 4 hüpet. Siis V oli öelnud, et ok, aitab, teeb nüüd Alessandra ja Luxiga ka hüppeid ja nemad tegid rohkem ja lõpetasid 1 m kõrguse takistusega. Ja pärast seda sai muidugi mees natuke pahaseks, sest tal on ju ikkagi super-hobune.
Luisa oli ka megavihane eile. Enne eilset oli tallis käinud, kui mind ei olnud. Oli küsinud C-lt, et miks ta hobune veel pügatud pole? Nimelt olid siin asjad nii, et maksad (või siis ei maksa) oma 200 € kuus, ja C oma vabast ajast pügas oma lõbuks hobuse ära ja pani talle ilusasti teki selga. Sel aastal on C aga taktikat muutnud. Vastas Luisale, et sel aastal tema ei püga ühtki hobust. Kui vaja pügada, peab minuga rääkima. Aga ma ei tea, kas ta maksmise osa ka mainis, sest Luisa oli öeld, et ma võin ta hobuse ära pügada küll.
Kujutage nüüd ette, Luisa tuli eile talli ega leidnudki eest pügatud hobust. Lisaks sellele pidi ta oma karviku kusises boksis valmis panema, sest koridor ja pesuboks olid hõivatud. Terve õhtu sees ei lausunud ta meile ega ka Pierole suurt ühtki sõna. Oh seda viha. Eriti veel, kui Elli rääkis üle talli, et sel päeval hüppas Aresega..
Pealegi, nüüd ma nägin, kuidas see treeningvärk käib. Kell 15.00 tulid hobused platsile ja kell 17.00 tulid ära. Aga kell viis oli juba kottpime, enne seda hämar, teate ju küll :) Meie olime oma asjadega kella viieks valmis, siis pidime neil silma peal hoidma. Ma pesin harjasid siis oma lõbuks ja saime alles pool seitse tallist koju. Seega päris kurnav päev oli, isegi, kui ma tegelikult palju ei teinud.
4 kommentaari:
Täiesti ulmeline...kas sa pole mõelnud proovida, mis siis saab kui sa otse kellegile midagi välja ütled...et kuidas võiks paremini, isegi mitte läbi lillede, vaid täitsa otse. Huvitav, mis siis saaks? :P Mina olen proovinud otse ütlemist ja ka suunamist, kui olen pidanud vajalikuks, toimivad küll. :P Ps, ütlen seda ainult sp, et mina sinu asemel oleks ammu juba üle talli lõugama hakanud, et kas te olete debiilikud, või ainult mängite debiile.
Ma usun Sind, Kirsika. Ja ma olen sellele iga päev mõelnud. Ja ma mõtlen ka tulevikus ilmselt ja ma olen küsinud ka Ciccio ja Elli käest, et miks ei tehta midagi? Miks ei öelda midagi? Poin on lihtsalt see, et inimesed, kas ei saa aru, või võtavad oma kodinad kokku ja lähevad minema tallist. Aga seda juhtuda ei tohi, sest muidu ei tule Ciccio enam ots-otsagagi kokku. Kõige taga on raha! ISegi kui seda ei anta.. Aga ikka on raha see, mis inimesed lolliks teeb! Seega kahjuks pole minu rida teise äri tuksi keerata. Aga just nii võib see välja kukkuda, kui midagi otse ütlema hakkan.
Väike näide siia juurde, ükskord Piero ja Ciccio rääkisid Petuliast ja ma olin kõrval. Piero küsis nagu meeldetuletuseks, et ma ju olen sõitnud hobusega. Kuidas mulle meeldis? Ma vastasin, et noh, enavähem. Siis Piero juba ise ütles, et suust kõva jne. Noogutasin nõustumiseks kaasa. Pärast Ciccio rääkis olukorda Ellile edasi ja ütles, et tal oli juba hirm, et ma ütlen, mida tgelikult arvasin. Sest see hobune on nii pekki keeratud.
Ciccio tall, tema reeglid. Kui kunagi ise siia talli peaks tegema, siis on minu reeglid ja kõik kuulevad otse, mis asjast arvan. Teeniks kurja välismaallase tiitli, aga täitsa ükskõik oleks ka :D
Lihtsalt täiitsa uskumatu kuidas sa üldse selliste keskel vastu pead. Vaata, et ise selle raha teenimisega lolliks ei lähe ;). Aga see on jah hull, et klientuur siis nii väike, et tuleb ka neid tohlakaid kinni kuidagi hoida...mingi pildi pealt tundus, et ega see tall ise ka just väga euro ei ole...?
