Nõelköis
Riik: Taimed
Hõimkond : Õistaimed Klass: Üheidulehelised Selts: Konnarohulaadsed Sugukond: Võhalised Araceae Perekond: Nõelköis Epipremnum (Araceae) on sugukond üheiduleheliste klassist konnarohulaadsete seltsist. Nõelköis kuulub alamsugukonda Monsteroideae. Võhalisi on maailmas umbes 107 perekonda kokku veidi rohkem kui 3700 liigiga. Võhaliste sugukonda kuuluvad mitmed tuntud toataimed: nõelköis, monstera, sulgvõhk ning meil lõikelillena tuntud flamingolill. Eestis kasvab pärismaisena kaks liiki võhalisi: Acorus calamus – harilik kalmus ja Calla palustris – soovõhk. Kirjeldus: Nõelköie (Epipremnum) perekonda kuulub 17 liiki liaane võhaliste sugukonnas. Kõik nõelköied kasvavad looduslikult Kagu-Aasiast kuni Vaikse ookeani saarteni. Perekonna tuntuim liik on kuld-nõelköis (Epipremnum aureum), keda kutsutakse rahvapäraselt tarsaniköieks. Teistes keeltes tuntakse nõelköit aga kuradiköiena. Looduslikult kasvab kuni 20 meetri kõrgune kuld-nõelköis Prantsuse Polüneesiale kuuluval Moorea saarel. Sri Lankal on kuld-nõelköis invasiivne ehk sissetungiv liik. Kuld-nõelköie lehed võivad olla peaaegu üleni rohelised, aga ka mitmesuguses suuruses kollaste triipude ja laikudega. Noortel taimedel on väikesed ja südamekujulised lehed. Troopikas kasvavatel vanadel isenditel on hiigelsuured ja sulgjate lehehõlmadega lehed. Toas potis kasvades ei moodusta nõelköis peaaegu kunagi lõhestunud lehti nagu looduses. Lehed on südamekujulised, läikivad ja nahksed ning sõltuvalt sordist kas ühevärvilised või kirjud. Lehed kinnituvad pikkade painduvate varte külge, mis võivad kasvada nii toe najal kui ka vabalt amplist rippuda. Nõelköis on ronitaim. Sulgjas nõelköis Epipremnum pinnatum on vähenõudlik toataim, talub nii varjulist kasvukohta kui vähest kastmist. Teda on üsna lihtne kasvatada ja seetõttu sobib hästi algajale toalillehuvilisele. Kuld-nõelköis. Tuntuim sort on kollaste lehtedega 'Aureum'. Teda käsitletakse ka eraldi liigina (Epipremnum aureum) kuid kuna teda looduses ei esine, siis on tegemist aednike poolt aretatud või leitud kultivariga. Sordi 'Golden Queen' lehed ja võrsed on kollakad.
'Neon' on erksa kollakas-rohelise värviga. Kirjude lehtedega sordid vajavad palju valgust, et nende leheilu paremini esile tuleks. Siin on veel fotosid nõelköie sortidest : http://www.jaycjayc.com/epipremnum-aureum-pothos/
Valguse vajadus
