Soome ettevõte Varjo Technologies saab 2,4 miljoni euro suuruse toetuse Horisont 2020 VKE Instrumendi II faasi projekti elluviimiseks
Invent Baltics'i meeskond aitas Soome ettevõttel Varjo Technologies koostada eduka projektitaotluse Euroopa Komisjoni Horisont 2020 teadus- ja innovatsiooniprogrammi väikse ja keskmise suurusega ettevõtetele (VKE) loodud tootearenduse toetusfondi. Kogu projekti eelarve ulatub 3,4 miljoni euroni.
Varjo arendab uudset seadet, mis ühendab virutaalreaalsuse (VR - Virtual Reality), rikastatud reaalsuse (AR - Augmented Reality) ja liitreaalsuse (MR - Mixed Reality). Nende arendatud Bionic Display tehnoloogia pakub 100 korda paremat resolutsiooni kui konkureerivad seadmed ning toob esmakordselt pildi kvaliteedi samale tasemele nägemisvõimega tavamaailmas.
