Kodune treening
Uuel nädalal uue hooga! See kehtib ka trenni kohta, mida olen juba viimased mitu kuud teinud kodus. Pean seda suurepäraseks viisiks hoida keha vormis kodunt lahkumata. Selliselt ei hinga mulle kuklasse jõusaali kuukaart, mis karjub rahakoti vahelt iga kord kui selle avan ja meelitab ülerahvastatud jõusaali, kus tegelikult soovitud ajal treenimiseks väga ruumi polegi. Teiseks suureks plussiks on see, et jõusaali kauge asukoht või kehv ilm ei saa enam takistusena teele risti ette tulla. Pärast trenni saan pesta oma duši all, tunda ennast koduselt.
Kõlab nagu reklaamijutt, eks? Tõenäoliselt on see taotluslik, sest 65-eurone väljaminek on end juba vähemalt kolmekordselt ära tasunud.
