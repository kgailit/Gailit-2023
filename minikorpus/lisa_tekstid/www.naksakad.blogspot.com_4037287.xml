Sildid
29 jaanuar 2019
esimene ettetantsimine Paides
Tänavuse hooaja suur soovunelm meie rühmal on osalemine XX tantsupeol. Selle nimel on viimastel kuudel hoogsalt trenni tehtud ning alates novembrikuust lausa kaks korda nädalas. Naisrühmad said ise valiku teha, kas valida liik N1 või N2. Meie valik jäi N2, kus õppisime ära kaks tantsu: "Targa rehealune" (Heino Aassalu) ja "Oti rattad" (Maire Udras).
Lisakoormus langes meie juhendajale, kuna olude sunnil astus Eva ka tantsijate ridadesse. Nii see juhendamine ning iseõppimine kulges. Abikäe ulatas kolleeg ja hea tuttav tantsukooli päevilt - Kerli, kes kriitilisel pilgul võttis osa meie treeningtunnist.
Kätte jõudis ettetantsimise päev - 27. jaanuar. Veel sama päeva hommikul saime kokku, et tantsud läbi tantsida ning veel viimased parandused teha. Viimastes proovides selgus, et pastlad ei taha kohe üldse jalas püsida.
Paide Muusika- ja Teatrimaja suure saali laval saime korraks tantsud läbi tantsida, et aimu saada mis suunas esineda. Esimese hooga olimegi nagu peata kanad. Kõrged hindajad asutasid end lava külgmistesse aksidesse, jälgisid kullipilgul rühmade etteasteid ning märkisid üles kõik apsud ja vead. Kohal oli tantsu autor Maire Udras, kes lõpetuseks andis nähtule omapoolse hinnangu. Viie rühma 2 tantsu ülevaadatud, head ja vead edasi antud, oli aeg lava vabastada järgmistele rühmadele. Kuklas tiksumas soovitus, et nüüd on aeg tantsima hakata. Pääs tantsupeole selgub alles maikuus.
Tantsupäeva lõpetuseks kogunes rühm Käru muuseumi, et üle vaadata lastekärude, -vankrite ekspositsioon, õnnitleda sünnipäevalaps Kristit, jagada värselt muljeid ja
